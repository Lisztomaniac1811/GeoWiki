<!DOCTYPE html>
<html lang="ka">
  <head>
    <script>
      var MetaTitle = "ჯერ ოცნებობ, შემდეგ კვდები";
      var MetaDescription = "ბეიტსის მოტელის პირველი სეზონის პირველი ეპიზოდი";
      var MetaURL = "";
      var MetaImage = "";
    </script>
    <script src="js-pack.js"></script>
  </head>
  <body>
    <script src="js-dropdown-nav.js"></script>
    <main>
      <script src="js-header-nav.js"></script>
      <script src="page-title.js"></script>
      <script>
        var Infobox_Episode_Title = "ჯერ ოცნებობ, შემდეგ კვდები";
        var Infobox_Episode_Image_URL = "images/Wiki-background.jpg";
        var Infobox_Episode_Seasonno = "1";
        var Infobox_Episode_Episodeno = "1";
        var Infobox_Episode_OGtitle = "First you Dream, Then You Die";
        var Infobox_Episode_AirDate = "18 მარტი, 2013";
        var Infobox_Episode_Viewers = "3.04";
        var Infobox_Episode_Writers = "<a href=\"Kerry_Ehrin.html\">კერი ერინი</a>, <a href=\"Carlton_Cuse.html\">კარლტონ კუზი</a>, <a href=\"Anthony_Cipriano.html\">ენტონი ციპრიანო</a>";
        var Infobox_Episode_Director = "<a href=\"Tucker_Gates.html\">ტაკერ გეიტსი</a>";
        var Infobox_Episode_Previous_URL = "";
        var Infobox_Episode_Previous = "--";
        var Infobox_Episode_Next_URL = "Nice Town You Picked, Norma...";
        var Infobox_Episode_Next = "მშვენიერი ქალაქი აგირჩევია, ნორმა...";
      </script><script src="infobox-episode.js"></script>
      <p>
        „<b>ჯერ ოცნებობ, შემდეგ კვდები</b>“ (ინგლ. First You Dream, Then You Die) — „<a href="Bates_Motel_(TV_series).html" title="ბეიტსის მოტელი (ტელესერიალი)">ბეიტსის მოტელის</a>“ საპრემიერო ეპიზოდი, რომელიც ეთერში 2013 წლის 18 მარტს გავიდა.
      </p>
      <script>
        var toc_header_1 = "სინოფსისი";
        var toc_header_2 = "სიუჟეტი";
        var toc_header_3 = "მსახიობები";
        var toc_subheader_31 = "მთავარი";
        var toc_subheader_32 = "მოწვევით";
        var toc_subheader_33 = "სხვები";
        var toc_header_4 = "საინტერესო ფაქტები";
        var toc_header_5 = "შენიშვნები გადაღებებიდან";
        var toc_header_6 = "გალერეა";
        var toc_subheader_61 = "სარეკლამო ფოტოები";
        var toc_subheader_62 = "კადრები ეპიზოდიდან";
        var toc_subheader_63 = "კადრს მიღმა";
        var toc_subheader_64 = "ვიდეოები";
        var toc_header_7 = "სქოლიო";
      </script><script src="toc.js"></script>
      <h2 id="სინოფსისი">სინოფსისი</h2>
      <p><a href="#References">
        </a><a href="Sam_Bates.html" title="სემ ბეიტსი">სემ ბეიტსის</a> გარდაცვალების შემდეგ მისი ვაჟი, <a href="Norman_Bates.html" title="ნორმან ბეიტსი">ნორმანი</a>, და მეუღლე, <a href="Norma_Bates.html" title="ნორმა ბეიტსი">ნორმა</a>, ყიდულობენ მოტელს და სახლს. ნორმანი დედამისს ეკამათება და სკოლის წვეულებას ესწრება, ხოლო ნორმას ქალაქის <a href="Alex_Romero.html" title="ალექს რომერო">შერიფთან</a> და მოტელის განრისხებულ <a href="Keith_Summers.html" title="კით სამერსი">ყოფილ მფლობელთან</a> უწევს გამკლავება.
      </p>
      <h2 id="სიუჟეტი">სიუჟეტი</h2>
      <p>ტელევიზორი აჩვენებს ფილმს „მისი გოგონა პარასკევია“ (ინგლ. His Girl Friday), რა დროსაც ნორმანს თავის საძინებელში ეღვიძება. ის დედამისის ძებნას დაიწყებს, თუმცა მის ნაცვლად აღმოაჩენს მამამისს, რომელიც ავტოფარეხის იატაკზე უსულოდ წევს. შეშფოთებული ნორმანი სახლში აირბენს, დედამისს ეძახის და მას საბოლოოდ მიაგნებს. ნორმა მას ავტოფარეხში გაჰყვება, სადაც ნორმანი მამამისის სხეულთან ტირის. </p>
      <p>ექვსი თვის შემდეგ ნორმა ყიდულობს ძველ მოტელს და მის უკან მდებარე სახლს. ნორმანს თეთრი ფიჭვის ყურეში გადმოსვლა დიდად არ ახარებს, თუმცა ბედნიერი ნორმა მას მოტელსა და სახლს წარუდგენს. ის ამბობს, რომ აქ გადმოსვლა მათ ახალი ცხოვრების დაწყების საშუალებას აძლევს. ნორმანი დედამისს დაეთანხმება, რომ ყველაფრის ახლიდან დაწყებას შეეცდება. მოგვიანებით, ნორმანი მანქანიდან ბარგს გადმოზიდავს და სახლში წაღებისას ფანჯრიდან ნორმას ხალათში დაინახავს, რის გამოც შეყოყმანდება. </p>
      <p>მომდევნო დღეს სკოლაში წასვლამდე ბრედლი მარტინი და მისი ცნობისმოყვარე მეგობრები ნორმანს შეხვდებიან. კენედი მათ თავისი მანქანით სკოლაში მიყვანას სთავაზობს, რის შემდეგაც ბრედლი ნორმანს კალთაში უჯდება და ეუბნება, რომ თეთრი ფიჭვის ყურის საშუალო სკოლის შესახებ ნებისმიერი კითხვის გაჩენის შემთხვევაში დაურეკოს.&nbsp;ინგლისური ენის გაკვეთილის შემდეგ მასწავლებელი, ბლერი, ნორმანს ესაუბრება მის განათლებაზე და ურჩევს, რომ სირბილით დაკავდეს. </p>
      <p>ამასობაში, ნორმას ურეკავს მისი მეორე ვაჟი, დილანი, რომელიც შეურაცხყოფილია იმ ფაქტით, რომ დედამისმა არაფერი უთხრა გადასვლის შესახებ. ნორმა დილანს ყურმილს უკიდებს, როცა გაიგებს, რომ ის ფულის სათხოვნელად ურეკავდა. </p>
      <p>ნორმანმა მასწავლებლის რჩევა გაითვალისწინა და სირბილის შემდეგ სახლში გვიან ბრუნდება, თუმცა ნორმა ამით განაწყენდება და ეუბნება, რომ სკოლის შემდეგ მოტელის საქმეებში მისი დახმარება სჭირდება. ის ნორმანს სპორტით დაკავების ნებას მაინც რთავს, რადგან არ უნდა ისეთი დედა იყოს, რომელიც შვილს სადმე მონაწილეობის მიღებაში ხელს უშლის, თუმცა ამბობს, რომ მთელ საქმეს ისევ მარტო გააკეთებს, როგორც ყოველთვის და მადადაკარგული ნორმანს მარტო ტოვებს. </p>
      <p>ბეიტსებთან მომდევნო დღეს კით სამერსი მოდის და ამბობს, რომ ნორმა და ნორმანი მოტელის სამართავად მეტისმეტად გამოუცდელები არიან. მოტელი და სახლი მისი წინაპრების აშენებულია და აშკარაა, რომ იგი ვერ ეგუება ქონების დაკარგვას. ნორმა მას უებნება, რომ მეპატრონეები ახლა ის და ნორმანი არიან და მისი საკუთრებიდან გაეთრიოს. წასვლამდე კითი ამტკიცებს, რომ აქ ბინძური საიდუმლოებები იმალება. </p>
      <p>ბრედლი და მისი მეგობრები იმავე ღამით მოდიან და ნორმანს ბიბლიოთეკაში მათთან ერთად წასვლას სთავაზობენ. ნორმა ნორმანის ნაცვლად პასუხობს, რომ წასვლას ვერ შეძლებს; შედეგად, ნორმანი დედამისს ამის გამო ეკამათება. გაბრაზებული ნორმანი სახლიდან გაიპარება და ბრედლის და მის მეგობრებს შეხვდება. ბრედლი გახალისდება, რადგან ნორმანმა მართლა დაიჯერა, რომ სასწავლად მიდიოდნენ. ამის ნაცვლად, ისინი წვეულებაზე წავლენ. ბრედლი და ნორმანი ერთმანეთს ეფლირტავებიან, თუმცა მალევე შეწყვეტენ, როცა ბრედლის შეყვარებული, რიჩარდ სილმორი მათთან მოვა. </p>
      <p>სახლში კითი იჭრება და ნორმა თავის დასაცავად დანას აიღებს, თუმცა უშედეგოდ. კითი მას მაგიდაზე გადააწვენს, ხელბორკილებით დააბამს და გააუპატიურებს. ნორმანი ამ დროს სახლში ბრუნდება, კითს თავში ჩაარტყამს და დედამისს ათავისუფლებს. როცა კითი გონს მოდის, ნორმას ეუბნება, რომ „ეს მოეწონა“; განრისხებული ნორმა კითს დანას ჩასცემს იქამდე, სანამ არ მოკვდება. ამის შემდეგ ის ამბობს, რომ მომხდარის გასაჯაროებას ვერ დაუშვებენ და ნორმანს უხსნის, თუ როგორ გადაფარონ დანაშაული.</p>
      <p>ისინი გაწმენდენ სამზარეულოს, სხეულს მოტელის ერთ-ერთ ოთახში შეიტანენ და აბაზანაში მალავენ. ამ პროცესში ხალიჩის ნაწილი სისხლით დაისვრება, ამიტომაც იძულებულები არიან, ხალიჩები რამდენიმე ოთახიდანაც აიღონ, რათა ეჭვი არ გამოიწვიონ. ერთ-ერთი ოთახის ხალიჩის ქვეშ ნორმანი იპოვის უცნაური ჩანახატებით სავსე წიგნაკს. შერიფი ალექს რომერო და მისი მოადგილე, ზაკ შელბი მოტელში მოდიან, სადაც ნორმანი და ნორმა ისე იქცევიან, თითქოს ყველაფერი რიგზეა. შერიფი ამაში დარწმუნებული არაა და ერთ-ერთი ოთახის დათვალიერებას მოითხოვს, შემდეგ კი — სააბაზანოს გამოყენებას (სადაც კითის ცხედარია). ნორმა ეუბნება, რომ ტუალეტი არ ირეცხება, თუმცა შერიფი მას მაინც გამოიყენებს. მან საშხაპის ფარდის უკან დამალული გვამი ვერ შეამჩნია. ამის შემდეგ ორივე ოფიცერი მიდის. </p>
      <p>უძინარი ნორმანი მომდევნო დღეს სკოლაში არც ისე კარგ მდგომარეობაშია და გული აერევა. მას ემა დეკოდი უახლოვდება, რომელიც ამბობს, რომ კისტური ფიბროზითაა დაავადებული და იცის, როგორ დაეხმაროს.</p>
      <p>იმავე ღამეს ნორმა და ნორმანი კითის სხეულის თავიდან მოსაშორებლად ნავით ტბაში შეცურავენ. როცა ნავსადგური ნელ-ნელა თვალს ეფარება, ნორმა მის შვილს ეუბნება, რომ ქალაქი ახალი შემოვლითი გზის აშენებას აპირებს, რაც მათ ბიზნესს გაანადგურებს. როცა ნორმა ამბობს, რომ მისი შვილისთვის არაფერი გაუკეთებია, ნორმანი უხსნის, რომ ის მისთვის ყველაფერია. საბოლოოდ, როცა ტბის საკმაოდ ღრმა წერტილს მიაღწევენ, ისინი ხალიჩაში გახვეულ წონით დატვირთულ კითის სხეულს წყალში აგდებენ. </p>
      <p>მომდევნო დღეს ნორმა სიხარულით ადევნებს თვალს მოტელის წინ „მეზღვაურის მოტელის“ (ინგლ. Seafairer Motel) აბრის ჩამოხსნას და მის „ბეიტსის მოტელის“ (ინგლ. <span lang="en">Bates Motel</span>) აბრით ჩანაცვლებას. ის აღტაცებით აჩვენებს ნორმანს ახალ აბრას და თავდაჯერებით ამბობს, რომ შემოვლითი გზა არ აშენდება. </p>
      <p>სადღაც, ბნელ ოთახში, ახალგაზრდა ქალი ჯაჭვებით არის დაბმული. უეცრად, ვიღაც შემოდის და მას ვენაში ნემსს უკეთებს.</p>
    </main>
    <script src="footer.js"></script>
  </body>
</html>